\section{一二}
\vspace*{2\ccwd}
\begin{adjustwidth}{2cm}{1cm}
    \Large\kaishu{
    2020年，8月12日，周三

    \vspace*{2\ccwd} 
    \hspace*{2em}  时午，西望暗如暮夜，东仍一线明残，比之愈觉目亮。奈何阴聚成势，妖拢成麇。骇乱醒蛰，蓦然沛变。
    浩浩漫漫，颠连扑盖。

    \hspace*{2em}  列缺肆纵，其犹龙蛇之信吐，凌慑下届。云雷激迸，无非虎豹之震林，叱逐百兽。赫赫天极之喧阗，觉身临也，
    其来亦未远也。

    \hspace*{2em}  俄顷，幕合风骤，瀑流下射，天光竟昧。捶声催迫，骎骎乎若蔽日之箭阵；银涛翻卷，汹汹乎若冲石之逆浪。

    \hspace*{2em}  上下同昏，平陆烟波。百武之外，树犹藻荇，楼宇依约，人影不辨。积水涌吐，淹道车驰，缓则漂舟，迅则翼张。

    \hspace*{2em}  尘世人事，忘乎于心。渺渺然浮生何归焉？我独囿此方寸。思海沉冥，倏忽性狂，暴雨飘风，欢奔达畅。
    唤神君，还送我九重霄上，意冲冲，喝断惊雳，啸散重云，复金光开现，宇内再朗清。而我归矣，与或同销。
}
\end{adjustwidth}
\newpage